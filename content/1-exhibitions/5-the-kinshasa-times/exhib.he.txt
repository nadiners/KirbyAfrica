Reveal: 

----

Title: חדשות קינשאסה

----

Date: יוני-נובמבר 2015

----

Aboutexhib: 

**חדשות קינשאסה** היא תערוכה קבוצתית המציגה אמנות אורבאנית, בעיקר מהעיר קינשאסה שברפובליקה הדמוקרטית של קונגו. העבודות שייכות לאמנים ללא הכשרה אקדמית ומבטאות תודעה חברתית ופוליטית באמצעים אמנותיים פשוטים וישירים. ערכם של הציורים המוצגים בתערוכה נמצא ביכולתם לספר סיפור ופחות כאובייקטים להתבוננות אסתטית. המוטיבים בציורים מושפעים מהתרבות הפופולרית בקינשאסה, תוצאה של שינויים חברתיים שנבעו מאורבניזציה, השכלה, קפיטליזם וכניסת צרכנות ותרבות חומרית מערבית. יתרה מזו, במדינה שנשלטה יותר משלושים שנה תחת שלטון הרודן מובוטו ססה סקו, שהנהיג מונופול מדיני על העיתונות, ההמונים עדיין רואים בתקשורת הרשמית שלוחה המייצגת את המעמד השולט. הציורים הפופולריים של האמנים המשתתפים בתערוכה משמשים ככלי לתיעוד חברתי. קולם רועם כמו מכשיר רדיו המוצב על מדרכה – הם משדרים שמועות, חדשות בלתי-רשמיות, וסיפורים שערורייתיים לגבי אירועים מקומיים ולאומיים.

ייתכן וצופים המורגלים בהתבוננות מערבית יתפסו את הציורים כקקפוניה חזותית. אנו מציעים לחוות את חדשות קינשאסה כטיול ברחובות עיר סואנת. שם, יכול הצופה לעקוב אחר מספר מראות בו-זמנית ללא ניסיון לחפש אחר רצף לינארי, ועם אפשרות לקפוץ מאירוע אחד לאחר. 

התערוכה התאפשרה הודות לנדיבותו של מר מאיר לוי, תושב קונגו ואספן נלהב של אמנות קונגולזית. לאחר שנים רבות של איסוף והיכרות אישית עם אמנים, לוי ביסס עצמו כאחד מבעלי האוספים העשירים והמסקרנים ביותר בעולם לאמנות מודרנית מקונגו.

----

Featimg: kinshasa-ville-d-humour.jpg

----

Featxzib: 0

----

Excerpt: 

----

Participants: הרג' מקוזאי, בוסנה, מוקה (הבן), מפומו אטו הראשון, בודו, קלוד בודוקה, מאורי פרנס, ג'י פי קיאנגו, סם אילו, טרזור שראן, טקה, ספין ארט, גדעון נדונדה, ג'ימי שראן, שרי שראן, שרי בנגה, שרי סמבה, סם אילו, מוקה דג'ני, שולה מוסנגו, שרי בנגה, מוסקו, ברי מטונדו, בודו אמאני, סים סימרו

----

Catalogue: 

- 
  cover: catalogues/7-kinshasa-times.jpg
  pdf: catalogues/7-kinshasa-times.pdf

----

Related: 

----

Relatedtext: 

----

Sortable: 