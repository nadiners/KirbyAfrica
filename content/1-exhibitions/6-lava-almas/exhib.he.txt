Title: Lava Almas

----

Date: 2016-08-02

----

Text: This exhibition is of urban art, produced by self-taught artists, mainly from Kinshasa. During the past decade both museums and art markets have shown a growing interest in contemporary African art.

----

Participants: אדלבּרטו פֶרֵיירה  (טוי בוי)

----

Aboutexhib: 

הצייר אדלבּרטו פֶרֵיירה (טוי בוי) חי ועובד בעיר לואנדה, אנגולה, מאז הולדתו ב-1976. קורות חייו הם במידה רבה סיפור קורותיה של אנגולה, אותה חווה כילד המתגורר בשכונות עוני. הוא נולד ובגר בצל מלחמת האזרחים הממושכת (1976-2002) ששינתה את פני ארצו והביאה, בין היתר, לתהליך עיור מואץ. כמו מרבית תושבי הבירה, טוי בוי עקור במולדתו ומתמודד עם חיים בעיר ללא תשתיות ראויות, שטופת עוני ופשע, ועושר בלתי נתפס של מיעוט זעיר. רחובות העיר משמשים השראה ליצירתו ומהם הוא מלקט את החומרים לעבודתו. 
טוי בוי הוא דוגמה מפעימה לאמן שגדל ברחוב, ללא חינוך מסודר או הכשרה אמנותית ולמרות זאת עינו בוחנת בביקורתיות את החברה שסביבו. באמצעות יצירתו הוא מעביר מסרים של שוויון בין בני האדם ובעיקר בין המינים. טוי בוי רואה עצמו כמתעד את תהליכים המתרחשים במדינתו ומציג בעבודותיו את תוצאות התפוררותן של המשפחה והקהילה כתוצאה מהמלחמה עקובת הדם וארוכת השנים, ותהליכי האורבניזציה המהירים בלואנדה.

Lava Almas )שטפו נשמותיכם) היא התערוכה הראשונה בגלריה העוסקת באמן עכשווי מאפריקה, המוכר בארצו אנגולה ופחות בעולם. התערוכה מזמינה את הקהל הישראלי להתבונן בדוגמה ליצירה חיה ובועטת המתרחשת באפריקה, בה אמנים רבים רואים באמנותם כלי לביטוי מחאה פוליטית וחברתית. למרות שהתכנים ביצירתו של טוי בוי נטועים עמוק בהיסטוריה ובהווה של אנגולה, סגנונו האמנותי אינו שואב מן המקומי. הוא מלקט מטכניקות ומסגנונות מערביים ועושה בהם כרצונו. לעתים הוא בוחר בפופ-ארט או בקומיקס, לעתים בקולאג' או ב'רדי מייד'. בחירתו, המונעת גם משיקולים כלכליים (שימוש בחומרים ממוחזרים כמו שקי יוטה, לינולאום או בד כותנה), אינה אופיינית ליוצרים מקומיים, ומחברת את יצירתו לכאן ולעכשיו.

----

Catalogue: 

- 
  cover: catalogues/6-toyboy-pages.jpg
  pdf: catalogues/6-toyboy-pages.pdf

----

Related: 

----

Featimg: 

----

Featxzib: 0

----

Excerpt: 

----

Relatedtext: 

----

Sortable: 